Ой, на горі та женці жнуть,
Ой, на горі та женці жнуть,
А по під горою, яром-долиною козаки йдуть.
Гей, долиною, гей, широкою, козаки йдуть.
Попереду Дорошенко,
Попереду Дорошенко,
Веде своє військо, військо запорізьке хорошенько.
Гей, долиною, гей, широкою, хорошенько.
Програш.
А позаду Сагайдачний,
А позаду Сагайдачний,
Що проміняв жінку на тютюн та люльку, необачний.
Гей, долиною, гей, широкою, необачний.
Гей, вернися, Сагайдачний,
Гей, вернися, Сагайдачний,
Візьми свою жінку, віддай тютюн-люльку, необачний!
Гей, долиною, гей, широкою, необачний!
Мені з жінкою не возиться,
Мені з жінкою не возиться,
А тютюн та люлька козаку в дорозі знадобиться!
Гей, долиною, гей, широкою, знадобиться!
Гей, хто в лісі, озовися!
Гей, хто в лісі, озовися!
Та викришем вогню, та закурим люльку, не журися!
Гей, долиною, гей, широкою, не журися!
Ой, на горі та женці жнуть,
Ой, на горі та женці жнуть,
А по під горою, яром-долиною козаки йдуть.
Гей, долиною, гей, широкою, козаки йдуть.
Гей, долиною, гей, широкою, козаки йдуть.
