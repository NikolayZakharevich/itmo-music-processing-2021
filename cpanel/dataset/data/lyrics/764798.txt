Korasom ki ta márka kel témpu i kompásu
D-es milagri divinu
K'é forma más vivu di Lus
Kada um di nós
Resebi di sel déntu mom
Kada um ku si si distinu
Ku gostu o dóxi o malgós
Vida é maior bandera k-u tem
Pegâ-l bem firmi na mom
P-e ka kaprí-u ántis témpu
Libra pa ningem ka po-u perdi di bo
Má també ka-u poi ningem perdi di sel
Sigi bu stráda bem firmi
Odja ma prigu sta txeu
Kusa runhu largádu na mundu ta spéra pa-u
nsoda p-e tomâ-u bandera
Pa tchápu-tchápu na bandera…
